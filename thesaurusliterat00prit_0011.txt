{Y

PRAEFATIO.

Post Seyui'erum, Limnaeum, Hallerum, viros praestantissimos, qui saeculo praeterito libros de literatura botanica
gravissimos ediderunt, unus, qui postremus in hac re operam posuit, nominandus est Bibliothecae Banksianae autor
aeterna memoria dignus Jonas Dryander. Cujus viri opus quamvis inter reliquos de literatura botanica libros omnibus
rebus quam maxime excellat, tamen tam raro invenitur, ut vel publicarum bibliothecarum subsidiis vix acquiratur.

Neque qui componendorum tam late patentium librorum difficultates reputaverit, edita Bibliotheca Banksiana
intra quinquaginta annos nullum (monographiis quibusdam, ut Wilcstroemz'z‘ de sueciae, Adamslciz' de Poloniae,
Haberlt'i? de Hungariae, Sternberyz'i de Bohemiae, Trautvetlerz' de Russiae literatura botanica disserentium exceptis)
librum editum esse mirabitur, in quo literaturae botanicae ingentes copiae collatae legantur atque dispositae.

At quum hujus literaturae in dies crescentis accuratam cognitionem omnibus qui studium et operam in herbis
cognoscendis collocarent, esse difficillimam intelligerem, neque equidem nescirem quantum literis detrimento esset,
si plurimi de aliis, qui antea de iisdem rebus quaesiverunt, scriptoribus securi rem ut intactam vel inviti gererent,
jam ante hos decem annos Dierbachil beati colloquiis incitatus hujus libri scribendi cepi consilium. Quo in opere
id maxime mihi agendum esse credidi, ut omnes literaturae botanicae sontes non solnm tam accurate recenserem
ut eos posthac inspicere jam nulli neccsse esset, sed etiam ut omnia, quae in Thesauro meo traderentur, libris ipsis
evolutis ipse cognovissem. Quod meum consilium reliquorum periculis et majus et accuratius undique quam
maxime comprobatum atque adjutum est.

Perlustravi igitur accuratissime bibliothecas libris botanicis praeclaras Germaniae atque Galliae, Regias publicas
Berolinensem, Dresdensem, Parisiensem, Bruxellensem; recensui collectiones egregias virorum clarissimorum Linlcz'z',
Schlechtendalit', Kunzii, Candollez', Jassz'eui, Deksserth, Il'ebbz‘z‘, Gayi, Levezllei, Montagyuei, Grisebachii, alioruing
splendidam privatam Imperatorum Francisct' et Ferdc'nanclt' bibliothecam, Palatinam Vindobonensem et insignem
illam, quae in Horto Endlz'cheri et Fenzelz'c' auspiciis orta nunc fere omnium ditissima sacta est3 bibliothecam
Horti regii Parisiensis (Jardin des plantes) admodum pauperem; denique illas universitatum Lipsiae, Gottingae,

⁴ Leodii et quae sunt aliae clarissimae. Quibus in bibliothecis fere semper uniuscujusque libri titulum cum rebus

ι, collectis comparanti paullatim quadraginta milia librorum evolvisse et inspexisse contigit. Atque ut qui opere meo
utuntur viri docti, ubi inveniantur ipsi libri, facilius cognoscant, libris a me in Germania inspectis asteriscum ᾖ in
⁴ Gallia aut Genevae evolutis crucem † adscripsi, libris denique rarioribus nomen bibliothecae in qua asservantur,
. distincte addidi. Quibus libris nullum adjectum est signum (sunt autem perpauci) illos ipse inspicere non potui,
atque his quidem post libri titulum plerumque addidi literam, qua patefiat, unde libri notitiam consecutus sim.

