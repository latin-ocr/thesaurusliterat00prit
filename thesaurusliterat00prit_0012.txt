VI

Ac quamquam multi nonnullas libri mei rationes praecipue rerum allatarum ordinem vituperabunt, quamquam
de libris ex vicinis botanicae finibus aut receptis aut omissis (qua in re plerumque Dryandri viri clarissimi judicium
atque exemplum secutum me esse fatcor) mecum dissentient, tamen plura in libro meo inesse scio quae viri harum
rerum peritissimi existimaverunt laude dignissima. At qui libro meo ad sublevanda studia evoluto aliqua diligentiae
vestigia deprehendant, eos ne obliviscantur rogo, quanta sit opera, innumerabiles priorum errores longinquis saepe
atque molestissimis quaestionibus detectos eliminare omnes atque effugere. ‘

Neque facere non possum, quin hac data publica potestate amicis meis omnibus et propinquis et remotis
gratias agam pro liberalitate atque studiis, quibus me in hoc octo annorum labore diligenter adjuverint, quin gratias
agam et multis literarum nostrarum amicis pro humanitate, qua librum meum exceperint et viro honestissimo de
me optime merito qui libri mei ornate edendi sumtus integre fecerit.

Denique vel postea et hujus operis complendi curam subibo addito huic operi supplemento, in quo, et quae
nunc casu quodam omissa sunt et quae abhinc novissima scripta erunt, accurate recensebo. Deinde in animo est,
nisi temporum angustiis premar, peculiari libro recensere dissertationes botanicas, quae aut in actis academiarum
societatumque literariarum, aut in diariis commentariisque litei-ariis ab hujus saeculi initio dispersae leguntur ἢ.
Atque illud quidem opuS‚ quamvis jam dudum praeparatum sit, tamen et propter rerum multitudinem et propter
exiguum temporis spatium una perfici non potuit. Allatas vero esse in hoc meo libro nonnunquam diariorum disser-
tationes attulerim, quae a re proposita omnino abhorreant, jam me poenitere libere fateor.

Scribebani Berolini 45. Nov. 4851.

PRITZEL.

 

‘= Quarum dissertationum multitudo facile numerum sexaginta milium expleat.

